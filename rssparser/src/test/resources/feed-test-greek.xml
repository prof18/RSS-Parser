<?xml version="1.0" encoding="iso-8859-7"?>
<rss version="2.0" xmlns:atom="http://www.w3.org/2005/Atom" xmlns:image="http://purl.org/rss/1.0/modules/image/">
    <channel>
        <title>Liberal - ΕΠΙΚΑΙΡΟΤΗΤΑ</title>
        <link>https://www.liberal.gr/news</link>
        <description>Ενημέρωση με άποψη για την οικονομία, την πολιτική και τις διεθνείς σχέσεις.</description>
        <language>el</language>
        <atom:link href="https://www.liberal.gr/xml/rss-news.rss" rel="self" type="application/rss+xml"/>
        <item>
            <title>«Πορτραίτα καραντίνας» για έμπνευση από τη συλλογή Φέλιου</title>
            <link>https://www.liberal.gr/news/portraita%2Dkarantinas%2Dgia%2Dempneusi%2Dapo%2Dti%2Dsullogi%2Dfeliou/298923</link>
            <guid>https://www.liberal.gr/news/portraita%2Dkarantinas%2Dgia%2Dempneusi%2Dapo%2Dti%2Dsullogi%2Dfeliou/298923</guid>
            <description>Η συνθήκη του αναγκαστικού εγκλεισμού οδήγησε τα μεγάλα μουσεία διεθνώς να βρουν νέους, εναλλακτικούς τρόπους επικοινωνίας με το κοινό. Το διαδίκτυο και τα social media πρόσφεραν το απαραίτητο έδαφος και οι απανταχού φιλότεχνοι ανταποκρίθηκαν αμέσως. Μονάχα το Prado, από τις 12 Μαρτίου που έκλεισε, είχε 2.000.000 επισκέπτες μέσα από ένα ευρύ πρόγραμμα ψηφιακών προβολών και δράσεων που ανέπτυξε. Μία από τις πιο ευφάνταστες ξεκίνησε από το Rijksmuseum και τον λογαριασμό του στο Instagram με την ονομασία &amp;laquo;Between Art and Quarantine&amp;raquo; (Μεταξύ Τέχνης και Καραντίνας). Εκεί, καλούνται οι διαδικτυακοί φίλοι να δημιουργήσουν σέλφις, εμπνευσμένες από έργα τέχνης, με αποτέλεσμα σπουδαίοι ζωγράφοι να &amp;laquo;χρησιμοποιηθούν&amp;raquo; ξανά για να συνθέσουν τη ζωή στις μέρες της καραντίνας.

                Εδώ σε μας, την σκυτάλη από τα ξένα μουσεία πήρε ο διακεκριμένος νομικός Σωτήρης Φέλιος που θέλησε να δώσει χρώμα ελληνικό στην ευφάνταστη πρωτοβουλία. Γνωστός για την εξωστρέφεια με την οποία διαχειρίζεται την συλλογή του με έργα εγχώριας τέχνης, ο Φέλιος προχώρησε ένα βήμα παραπέρα, αφήνοντας πίσω μεγάλα κρατικά ιδρύματα. Δημιούργησε στη νέα ιστοσελίδα του (felioscollection.gr) ένα σύγχρονο ψηφιακό περιβάλλον, παρουσιάζοντας όχι μόνο φωτογραφίες έργων, αλλά δίνοντας &amp;laquo;βήμα&amp;raquo; στους ίδιους τους δημιουργούς. Με μια σειρά από video, οι σύγχρονοι καλλιτέχνες συστήνονται στο κοινό, φιλοτεχνώντας το &amp;laquo;πορτρέτο&amp;raquo; τους. Μιλούν για τη δουλειά τους, τον τρόπο που ζωγραφίζουν κι αυτό που, ίσως, ονειρεύονται ν&amp;rsquo; αφήσουν στην ιστορία της ελληνικής τέχνης. Είναι μια καταγραφή, όχι απλά χρήσιμη για τον υποψιασμένο θεατή, αλλά για το ευρύ κοινό που ενδιαφέρεται να δει το πρόσωπο του δημιουργού πίσω από το έργο.



                Τις αυτοπροσωπογραφίες αυτές, μαζί με τα δεκάδες πορτρέτα που ανήκουν στη συλλογή &amp;ndash; πολλά από αυτά έχουν ήδη καταγραφεί ως μεγάλα έργα της ελληνικής ζωγραφικής - επαναφέρει ο συλλέκτης και οι συνεργάτες του με τη δραστηριότητα &amp;quot;Quarantine Portraits&amp;quot;. Ο φιλότεχνος θεατής καλείται να εμπνευστεί από τη συλλογή και να ζωγραφίσει το δικό του πορτρέτο, μοιραζόμενος το αποτέλεσμα μέσα από το Facebook&amp;nbsp; και το&amp;nbsp; Instagram στα tags #quarantineportraits και @felioscollection.

                6 Βήματα

                Εκτός από το κέφι, το πρώτο που χρειάζεται είναι η έμπνευσή σας. Και σίγουρα, ρίχνοντας μια ματιά στη πολυάριθμη όσο και ποιοτική συλλογή των έργων, δεν θα δυσκολευτείτε να επιλέξετε ένα από τα πορτρέτα. Μπορείτε να πειραματιστείτε με γεωμετρικά σχήματα και χρώματα, με χρωματιστά φόντα, διαφορετικές γραμμές και μοτίβα, καθώς και με απλά περιγράμματα ή πλούσια χρώματα, αν είστε αρχάριος, ή επιχειρείτε να φιλοτεχνήσετε το πορτρέτο μαζί με το πιτσιρίκι σας.

                Το δεύτερο είναι η επιλογή των υλικών: πάρτε μολύβια, κραγιόνια, μαρκαδόρους, οτιδήποτε έρχεται βολικό και πλησιάζει στο αποτέλεσμα που θέλετε. Πολλοί αγαπημένοι δημιουργοί, όπως ο Τ. Μαντζαβίνος και ο Μ. Μπιτσάκης κάνουν αριστουργήματα απλώς με ένα στιλό bic. Κατόπιν, διαλέξτε τα χρώματά σας όπου μπορείτε να &amp;laquo;πειράξετε&amp;raquo; το έργο που σας αρέσει, βάζοντας αυτό που πιστεύετε ότι σας ταιριάζει (και γιατί όχι, θα έπρεπε να έχει επιλέξει ο δημιουργός).



                Πάρτε ένα αγαπημένο πρόσωπο και κοιτάξτε το, όπως δεν το έχετε ξανακάνει. Μπορεί να &amp;laquo;κλέψετε&amp;raquo; και λίγο, κοιτώντας μια φωτογραφία (κανείς δεν πρόκειται να το μάθει). Αν δεν έχετε μοντέλο στη διάθεσή σας, φέρτε έναν καθρέφτη ή τη θύμηση ενός αγαπημένου προσώπου. Το έκτο και τελευταίο βήμα είναι το πιο αποφασιστικό: μην σας αποθαρρύνει το αποτέλεσμα, αλλά σκεφτείτε ότι υπογράψατε ένα έργο τέχνης που &amp;laquo;ανήκει&amp;raquo; σε μία από τις πιο σημαντικές συλλογές. Μοιραστείτε το έργο και δείτε το online στους λογαριασμούς #quarantineportraits και @felioscollection.

                Περισσότερα από χίλια ζωγραφικά έργα,&amp;nbsp; γλυπτά, ανάγλυφα,&amp;nbsp; κατασκευές,&amp;nbsp; χαρακτικά,&amp;nbsp; φωτογραφίες, ψηφιακές εκτυπώσεις και σχέδια των Χρόνη Μπότσογλου, Εδουάρδου Σακαγιάν, Γιώργου Ρόρρη, Χρήστου Μποκόρου, Στέφανου Δασκαλάκη, Τάσου Μισούρα, Μαρίας Φιλοπούλου, Καλλιόπης Ασαργιωτάκη, Κωνσταντίνου Παπαμιχαλόπουλου και τόσων ακόμη κορυφαίων μας περιμένουν να τα ανακαλύψουμε διαδικτυακά, να μας εμπνεύσουν και, γιατί όχι, να αναμετρηθούμε μαζί τους.
            </description>
            <pubDate>Fri, 24 Apr 2020 22:03:00 +0200</pubDate>
            <enclosure length="118225" type="image/jpeg" url="http://www.liberal.gr/photos/646464564565.jpg"/>
        </item>
        <item>
            <title>«Υπερόπλο» πολλών τρισ. το ταμείο ανασυγκρότησης της ΕΕ</title>
            <link>https://www.liberal.gr/news/uperoplo%2Dpollon%2Dtris%2Dto%2Dtameio%2Danasugkrotisis%2Dtis%2Dee/298912</link>
            <guid>https://www.liberal.gr/news/uperoplo%2Dpollon%2Dtris%2Dto%2Dtameio%2Danasugkrotisis%2Dtis%2Dee/298912</guid>
            <description>Την αποκάλυψη ότι το Ταμείο Ανασυγκρότησης (Recovery Fund) της Ε.Ε , η σύσταση του οποίου αποφασίστηκε στην τηλεδιάσκεψη των ηγετών της Ε.Ε., θα χρηματοδοτηθεί με πρωτόγνωρα ποσά που μπορεί να αγγίξουν και τα 3 τρις, έκανε ο Αντιπρόεδρος της Ευρωπαϊκής Επιτροπής αρμόδιος για την προώθηση του Ευρωπαϊκού Τρόπου Ζωής&amp;nbsp; Μαργαρίτης Σχοινάς, τονίζοντας ότι το νέο αυτό &amp;quot;υπερόπλο&amp;quot;- όπως το χαρακτήρισε- αποτυπώνει με τον καλύτερο τρόπο πως κατά το χθεσινό Ευρωπαϊκό Συμβούλιο οι ηγέτες των κρατών- μελών συμφώνησαν να συμφωνήσουν και όχι να διαφωνήσουν. Ενδεικτικό του επείγοντος του προβλήματος αλλά και της πολιτικής βούλησης που υπάρχει, πρόσθεσε, είναι και το γεγονός ότι οι λεπτομέρειες για τη λειτουργία του θα οριστικοποιηθούν μέσα στις επόμενες δέκα με δεκαπέντε μέρες, αλλά κατέστησε παράλληλα σαφές ότι καταβάλλεται προσπάθεια ώστε να διπλασιάζει ουσιαστικά τον κοινοτικό προϋπολογισμό.

                Ο κ. Σχοινάς υπογράμμισε πως η&amp;nbsp; ελληνική κυβέρνηση δεν είναι μόνη της στην επιδίωξη να υπάρξουν επιδοτήσεις προς τις χώρες της Ε.Ε. αντί δανείων. Καθώς, πολλές άλλες κυβερνήσεις των κρατών- μελών βλέπουν με ευαισθησία το θέμα και συγκλίνουν στο ότι η απάντηση θα πρέπει να είναι προσαρμοσμένη στο μέγεθος της απειλής. Και το μέγεθος της απειλής απαιτεί και μια συμμετρική απάντηση. Σημείωσε όμως, ότι το πως θα οριστικοποιηθεί η ισορροπία ανάμεσα σε επιδοτήσεις και δάνεια, το ποιο θα είναι το σωστό μείγμα, είναι ένα από τα λίγα βασικά ζητούμενα που απομένει να συμφωνηθεί το &amp;nbsp;προσεχές διάστημα. Διευκρίνησε πάντως, πως σε κάθε περίπτωση &amp;laquo;θα πρέπει να έχουμε και επιδοτήσεις, όχι δάνεια&amp;raquo;.&amp;nbsp;

                Ο Αντιπρόεδρος της Κομισιόν, μιλώντας στο κεντρικό δελτίο ειδήσεων του STAR, τόνισε ωστόσο ότι η χθεσινή Σύνοδος είναι σημαντική διότι, για πρώτη φορά, προβάλλει μια βεβαιότητα, τη βεβαιότητα της συμφωνίας, ότι δηλαδή, η απάντηση της Ε.Ε. απέναντι σε αυτή την πρωτοφανή κρίση θα είναι επίσης πρωτοφανής, θα είναι χωρίς προηγούμενο. Μιλάμε για μεγέθη που δεν έχουν υπάρξει ποτέ, υπογράμμισε με έμφαση ο ανώτατος αξιωματούχος της Ε.Ε., αναγνωρίζοντας ότι η απάντηση πρέπει να είναι προσαρμοσμένη στο μέγεθος της απειλής που είναι συμμετρική. Η ρευστότητα που θα ακολουθήσει αυτή την κρίση, πρέπει να είναι συμμετρική των αποτελεσμάτων που έφερε η κρίση στη ζωή μας και στην οικονομία μας, ήταν το μήνυμα Σχοινά.

                Η ύφεση θα είναι μεγάλη και πώς να μην είναι όταν ουσιαστικά όλος ο πλανήτης σταμάτησε, έβαλε χειρόφρενο, &amp;laquo;πάγωσε&amp;raquo; κάθε είδους οικονομική και κοινωνική δραστηριότητα, είπε, σημειώνοντας ωστόσο, πως αυτό είναι και το μεγαλύτερο κίνητρο για την επάρκεια της ευρωπαϊκής απάντησης. Αυτό που λέμε ένα &amp;laquo;Ευρωπαϊκό Σχέδιο Μάρσαλ&amp;raquo; δεν είναι μια ρητορική έκφραση, πρόσθεσε, διότι περί αυτού πρόκειται.

                Ερωτηθείς για τις φημολογούμενες δηλώσεις Λαγκάρντ, αν και διευκρίνισε πως δεν ήταν παρών, σημείωσε πως &amp;laquo;φυσικά στις Συνόδους Κορυφής υπάρχουν διάφοροι που λένε διάφορα, αλλά προσωπικά θα ήθελα να μείνω στα σημεία αυτά τα ελπιδοφόρα που δείχνουν το δρόμο μιας συμφωνίας, όχι στις ανεκδοτολογικού χαρακτήρα ανταλλαγές που πάντοτε γίνονται σε αυτές τις περιπτώσεις&amp;raquo;.

                Ο κ. Σχοινάς ανέδειξε επίσης και μια ακόμα καταλυτική παράμετρο της επόμενης μέρας, αυτή του ψηφιακού μετασχηματισμού και της συμμετοχής σε αυτόν των απλών πολιτών κάθε ηλικίας, συνδυάζοντάς την με την αντιμετώπιση της ανεργίας. Η Ευρώπη χρειάζεται μια επανάσταση δεξιοτήτων τα επόμενα χρόνια, χρειαζόμαστε ένα μεγάλο φιλόδοξο επιθετικό πρόγραμμα που θα φέρνει νέες δεξιότητες όχι μόνο στους νέους και σε αυτούς που είναι ενταγμένοι στην παραγωγική διαδικασία, αλλά σε όλους, τόνισε, καταθέτοντας την πρωτοπόρο άποψη ότι στα χρόνια που ακολουθούν, οι ψηφιακές δεξιότητες πρέπει να είναι κάτι σαν βασικό ανθρώπινο δικαίωμα, και κτήμα όλων μας. Και για την καταπολέμηση της ανεργίας, πέρα από τη ρευστότητα, θα χρειαστούμε κι ένα πολύ δυναμικό πρόγραμμα τέτοιων δεξιοτήτων, κατέληξε. &amp;nbsp;
            </description>
            <pubDate>Fri, 24 Apr 2020 22:02:00 +0200</pubDate>
            <enclosure length="43869" type="image/jpeg" url="http://www.liberal.gr/photos/654645645654.jpg"/>
        </item>
    </channel>
</rss>